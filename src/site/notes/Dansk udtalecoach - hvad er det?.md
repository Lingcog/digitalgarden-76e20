---
{"dg-publish":true,"permalink":"/dansk-udtalecoach-hvad-er-det/","created":"2026-02-16T12:40:31.000+01:00","updated":"2026-02-16T23:28:22.672+01:00"}
---


![](https://i.imgur.com/VJSbT4p.jpeg)

Tak for din interesse i min nye app. Her kan du læse mere detaljeret om hvad du kan bruge den til og om mine tanker bag den

Du har mulighed for at give input til brugen af appen her: https://padlet.com/mibf/input-til-brug-af-ny-udtaleapp-vwcuf704v8xpy3as

### **Min grundlæggende Vision**
Denne app skal være en hjælp for de kursister som har sværest ved dansk udtale, fordi de ikke taler et germansk sprog, som engelsk eller tysk. Målgruppen er DU1- og DU2 kursister. Jeg har skabt Dansk udtalecoach ud fra to hovedprincipper:

• *Feedback på modersmål*: Ved at give instruktioner og feedback på kursistens eget sprog, mindskes den kognitive belastning. Eleven skal ikke kæmpe med at forstå instruksen, men kan bruge al energi på selve udtalen.

Appen giver pt. instrukser på albansk, arabisk, dansk, engelsk, farsi, fransk, italiensk, kinesisk, norsk, polsk, spansk, svensk, thai, tyrkisk, ukrainsk, urdu, vietnamesisk.

• *Live-analyse*: Appen giver øjeblikkelig visuel feedback. Farvekoder og procenter fungerer som et "spejl" for stemmen, der hjælper kursisten med at justere sin artikulation i realtid.

### **Opgavernes Opbygning** 
Træningen er tilrettelagt som en rejse fra isolerede lyde til naturlig tale og der er en progressiv sværhedsgrad.

1. Konsonanter

Her arbejder vi med de konsonanter, der ændrer lyd afhængigt af deres placering i ordet.

1. Bogstav D (*klar*)
2. Bogstav R (ikke klar)
3. Bogstav G (ikke klar)

• Progression: Vi starter med de "hårde" lyde i starten af ord, som ligner kursistens eget sprog. Herefter bevæger vi os mod de bløde lyde og til sidst de stumme lyde, som ofte er sværest at huske.

• Visuel støtte: En lille pil peger præcis på det bogstav, eleven skal have fokus på.

2. Vokaler (Det danske vokallandskab)
3. 
Vokalerne er opdelt i tre logiske grupper for at gøre det uoverskuelige vokal-system håndterbart.

• Gruppe 1 (i, e, æ, α, a): (*klar*) I stedet for et klassisk vokalskema bruger en vokaltrappe i stedet for. Det skyldes anbefalinger i rapporten [[Udtalehjælp for vietnamesere og kinesere\|Udtalehjælp for vietnamesere og kinesere]]. Her er fokus på afstanden mellem tænderne (som i virkeligheden er afstanden mellem tunge og gane) og mundens åbning.

• Gruppe 2 og 3: (*ikke klar*) Fokus på læberunding og åbne lyde.
• Progression: Fra de lukkede, smilende vokaler til de rundede.

3. Vokalsænkning (ikke klar)

4. Stød (*4 eksempler*)

Stødet, også kaldet glotalt stop, er det det gør dansk særegent. Traditionelt har man i undervisningen lagt vægt på konstriktion af stemmelæberne, men jeg har haft bedre resultater ved at instruere mine kursister i at stramme mavemusklerne i forbindelse med udtale af stødet. 

• Høre og mærke: Da eleven ikke kan se stødet, bruger vi AI til at detektere de mikroskopiske pauser og spændinger i stemmen.

• Neural TTS: Jeg har integreret en moderne AI-stemme, så eleven kan høre forskel på f.eks. "hun" (uden stød) og "hund" (med stød).

4. Tale til Tekst (Fri diktat) - *klar!*

Det øverste niveau, hvor eleven ikke længere læser en fast tekst, men taler frit.

• Formål: At teste om udtalen er god nok til, at en maskine (og dermed en dansker) kan forstå budskabet i en naturlig sammenhæng. I denne opgave bliver brugeren ikke bare testet på korrektudtale, men også på korrekt intonation. En underviser kan udnytte at AI-modellen skriver hvad brugeren har sagt, hvis vedkommende har en distinkt udtale. Så man kan både arbejde med tydelig udtale og intonation.

### **Lingvistisk Skarphed vs. Pædagogisk Hensyn**
Under udviklingen af appen har jeg måttet "klippe en tå og skære en hæl" i de sproglige forklaringer for at gøre appen anvendelig for DU1/DU2-kursister:

• Fravalg af IPA: Det internationale fonetiske  alfabet (IPA) kan være gavnligt for kursister der allerede kender det. Dog introducerer jeg det på DU3 for kursister der ikke kender det, og i visse tilfælde giver jeg eksempler på DU2. Men der er så meget at forholde sig til for en kursist på DU1. Måske er vedkommende først for nylig blevet alfabetiseret. Jeg har derfor fravalgt det for at sænke den kognitive belastning. Instruktionerne ("smil mere", "åbn munden") indeholder i store træk den samme fonetiske information, men i et sprog kursisten forstår.

• Alfa (α) vs. A: Selvom jeg søger at undgå IPA, har jeg introduceret α-tegnet for at hjælpe eleven med at kende forskel på det lyse "katte-a" og det dybe "kappe-a". Det er et nødvendigt kompromis for at skabe den nødvendige præcision i vokaltræningen.

• En ramme til underviseren: Appen er tænkt som en fleksibel ramme. Den er ikke tænkt som et redskab til selvstudie, men er optimal som et værktøj, læreren kan inddrage og tilpasse til sin specifikke undervisning og de fejltyper, der er i fokus. Jeg undskylder på forhånd hvis du ikke bryder dig om de visuelle diagrammer. 

Jeg er bevidst om, at jeg stiller mig på "øretævernes holdeplads" ved at forenkle komplekse fonetiske regler. Men mit håb er, at denne balancegang gør udtaleundervisningen mere demokratisk og tilgængelig for alle.
### **Økonomi og Tilgængelighed**
Driften af en app, der benytter avancerede AI-modeller til både udtaleanalyse (GOP) og naturlig stemmegengivelse (Neural TTS), indebærer reelle omkostninger til serverkraft og API-kald. For at sikre, at appen forbliver et værktøj for alle, er det min ambition at holde den fri for en klassisk betalingsmur. Det pædagogiske sigte bag Dansk udtalecoach er netop at bygge bro, og det ville være modstridende at lade økonomi blive en ny barriere for de kursister, der har allermest brug for støtten.

For at dette kan lade sig gøre, er appen afhængig af frivillige bidrag og potentielle økonomiske partnerskaber. Ved at basere økonomien på støtte frem for tvungen betaling, sikrer vi, at de mest mindrebemidlede kursister har samme adgang til moderne udtaletræning som alle andre. Dette er ikke blot et teknologisk projekt, men et socialt og demokratisk bidrag til integrationen og sprogtilegnelsen i Danmark.
